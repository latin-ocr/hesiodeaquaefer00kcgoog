22 ΗΣιοΔοΤ

οἵ ῥα τριηκοςίας πέτρας ςτιβαρῶν ἀπὸ χειρῶν 715
πέμπον ἑπαςςυτέρας, κατὰ δ’ έςκίαςαν βελέεςςι
Τιτῆνας, καὶ τούς μὲν ὑπὸ χθονὸς εὐρυοδείης
πέμψαν καὶ δεςμοῖςιν ἐν ἀργαλέοιςιν ἔδηςαν,
νικήσαντες χερσὶν ὑπερθύμους περ ἐόντας,

τόςςον ἔνερθ’ ὐπὸ γῆς, ὅςον οὐρανός έςτ’ ἀπὸ γαίης·
ἷςον γάρ τ’ ἀπὸ γῆς ἐς Τάρταρον ἠερόεντα. 720

ἐννέα γὰρ νύκτας τε καὶ ἤματα χάλκεος ἄκμων
οὐρανόθεν κατιὼν δεκάτῃ δ’ ἐς γαῖαν ἵκοιτο·
ἐννέα δ’ αὐ νύκτας τε καὶ ἤματα χάλκεος ἄκμων
ἐκ γαίης κατιὼν δεκάτῃ δ’ ἐς Τάρταρ’ ἵκοιτο. 725

τὸν πέρι χάλκεον ἕρκος ἐλήλαται, ἀμφὶ δέ μιν νὺξ
τριςτοιχεὶ κέχυται περὶ δειρήν· αὐτὰρ ὕπερθε
γῆς ῥίζαι πεφύαςι καὶ ἀτρυγέτοιο θαλάςςης.

ἔνθα θεοὶ Τιτῆνες ὑπὸ ζόφῳ ἠερόεντι
κεκρύφαται βουλῇςι Διὸς νεφεληγερέταο· 730

χώρῳ έν εὐρώεντι, πελώρης ἔςχατα γαίης.

τοῖς οὐκ ἐξιτόν ἐςτι· θύρας δ’ ἐπέθηκε Ποςειδῶν
χαλκείας, τεῖχος ,δὲ περοίχεται ἀμφοτέρωθεν·

ἔνθα Γύγης Κόττος τε καὶ † ὁ Βριάρεως μεγάθυμος
ναίουςιν, φύλακες πιςτοὶ Διὸς αἰγιόχοιο. 735

ἔνθα δὲ γῆς δνοφερῆς καὶ·Ταρτάρου ἠερόεντος
πόντου τ’ ἀτρυγέτοιο καὶ οὐρανοῦ ἀςτερόεντος
ἑξείης πάντων πηγαὶ καὶ πείρατ’ ἔαςιν,
ἀργαλέ’, εὐρώεντα, τά τε ςτυγέουςι θεοί περ·

χάςμα μέγ’· οὐδέ κε πάντα τελεςφόρον εἰς ἐνιαυτὸν 740
οὐδας ἵκοιτ’, εἰ πρῶτα πυλέων ἔντοςθε γένοιτο,
ἀλλά κεν ἔνθα καὶ ἔνθα φέροι, πρὸ θύελλα θυέλλῃ

 

v. 7252 Τάρταρον ἵκοι v. 730..Διὸς ,μεγάλοιο ἕκητι
v. 732. πύλας“δ’ ἐπέθηκε

