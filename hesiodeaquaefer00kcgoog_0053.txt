ΕΡΓΑ ΚΑΙ HMEPAI. 45

καύματος ἰδαλίμου, μετοπωρινὸν ὀμβρήςαντος 415
Ζηνὸς ἑριςθενὲος, μετὰ δὲ τρέπεται βρότεος χρὼς
πολλὸν ἐλαφρότερος· -- δὴ γὰρ τότε (Σείριος ἀςτὴρ
βαιὸν ὑπὲρ κεφαλῆς, κηριτρεφέων ἀνθρώπων
ἔρχεται ἠμάτΐος, πλεῖον δέ τε νυκτὸς ἐπαυρεῖ· -
τῆμος ἀδηκτοτάτη πέλεται τμηθεῖςα ςιδήρῳ - 420
ὕλη, φύλλα δ’ ἔραζε χέει πτόρθοιό τε λήγει·
τήμος ἄρ’ ὑλοτομεῖν μεμνημένος ὥριον ἔργον.

ὅλμον μὲν τριπόδην τάμνειν, ὕπερον δὲ τρίπηχυν,
ἄξονα δ’ ἑπταπόδην· μάλα γάρ νύ τοι ἄρμενον οὕτω·
εἰ δέ κεν ὀκταπόδην, ἀπὸ καὶ ςφῦράν κε τάμοιο. 425
τριςπίθαμον δ’ ἄψιν τάμνειν δεκαδώρῳ ἀμάξῃ.
πόλλ’ ἐπικαμπύλα κᾶλα· φέρειν δὲ γύην, ὅτ’ ἂν εὕρῃς,
εἰς οἶκον κατ’ ὄρος διζήμενος ἢ κατ’ ἄρουραν,
πρίνινον· ὃς γὰρ βουςὶν ἀροῦν ὀχυρώτατός ἐςτιν,
εὖτ’ ἂν Ἀθηναίης δμῶος ἐν ἐλύματι πήξας 430
γόμφοιςιν πελάςας προςαρήρεται ἱςτοβοῆι.

δοιὰ δὲ θέςθαι ἄροτρα πονηςάμενος κατὰ οἷκον,
αὐτόγυον καὶ πηκτόν, ἐπεὶ πολὺ λώιον οὕτω·
εἴ χ’ ἕτερόν γ’ ἄξαις, ἕτερόν κ’ ἐπὶ βουςὶ βάλοιο.
δάφνης ἢ πτελέης ἀκιώτατοι ἱςτοβοῆες, 435
δρυὸς ἔλυμα, † πρίνου δὲ γύην· βόε δ’ ἐνναετῆρε
G ἄρςενε κεκτῆςθαι· τῶν γὰρ ςθένος οὐκ ἀλαπαδνόν·
9 ἥβης μέτρον ἔχοντε· τὼ ἐργάζεςθαι ἀρίςτω·
οὐκ ἂν τώ γ’ ἐρίςαντες ἐν αὔλακι κὰμ μὲν ἄροτρον
ἄξειαν, τὸ δὲ ἔργον ἐτώςιον αὖθι λίποιεν. 440

τοῖς δ’ ἅμα τεςςαρακονταετὴς αἰζηὸς ἕποιτο,
ἄρτον δειπνήςας τετράτρυφον, ὀκτάβλωμον,
ὅς κ’ ἔργου μελετῶν ἰθεῖαν αὔλακ’ ἐλαύνοι,
μηκέτι παπταίνων μεθ’ ὁμήλικας , ἀλλ’ ἐπὶ ἔργῳ
θυμὸν ἔχων· τοῦ δ’ οὔ τι νεώτερος ἄλλος ἀμείνων 445
,ςπέρματα δάςςαςθαι καὶ ἐπιςπορίην ἀλέαςθαι· ⁴
κουρότερος γὰρ ἀνὴρ μεθ’ ὁμήλικας ἐπτοίηται.

φράζεςθαι δ’, εὖτ’ ἂν γεράνου φωνὴν ἑπακούςῃς

’ Η ὑψόθεν ἐκ νεφέων ἑνιαύςια κεκληγυίης,

 

v. 426. ἄψιν v.435. ἀκιρώτατοι v. 436. ἐνναετήρω

