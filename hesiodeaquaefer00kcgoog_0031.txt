ΘΕοΓοΝῙΑ. 23

ἀργαλέη· δεινὸν δὲ καὶ ἀθανάτοιςι θεοῖςι
τοῦτο τέρας· καὶ Νυκτὸς ἐρεμνῆς οἰκία δεινὰ
ἕςτηκεν, νεφέλῃς κεκαλυμμένα κυανέῃςι. 745

τῶν πρόςθ’ Ἰαπετοῖο πάις † ἔχετ’ οὐρανὸν εὐρὺν
ἑςτηώς, κεφαλῇ τε καὶ ἀκαμάτῃςι χέρεςςιν
ἀςτεμφέως, ὅθι Νύξ τε καὶ Ἡμέρη ἀμφὶς ἰοῦςαι
ἀλλήλας προςέειπον ἀμειβόμεναι μέγαν οὐδὸν
χάλκεον· ἣ μὲν ἔςω καταβήςεται, ἣ δὲ θύραζε 750
ἔρχεται, οὐδέ ποτ’ ἀμφοτέρας δόμος ἐντὸς ἐέργει·
ἀλλ’ αἰεὶ ἑτέρη γε δόμων ἔκτοςθεν ἑοῦςα ·
γαῖαν έπιςτρέφεται, ἢ δ’ αὖ δόμου ἐντὸς έοΰςα
μίμνει τὴν αὐτῆς ὥρην ὁδοῦ, ἔς τ’ ἂν ἵκηται·
ἣ μὲν ἐπιχθονίοιςι φάος πολυδερκὲς ἔχουςα, 755
ἢ δ’ Ὕπνον μετὰ χερςὶ καςίγνητον Θανάτοιο,
Νὺξ ὀλοή, νεφέλῃ κεκαλυμμένη ἠεροειδεῖ.

ἔνθα δὲ Νυκτὸς παῖδες ἐρεμνῆς οἰκί’ ἔχουςιν,
Ὕπνος-καὶ Θάνατος, δεινοὶ θεοί· οὐδέ ποτ’ αὐτοὺς
Ἠέλιος φαέθων ἐπιδέρκεται ἀκτίνεςςιν 760
οὐρανὸν εἰςανιών οὐδ’ οὐρανόθεν καταβαίνων.
τῶν ἕτερος μὲν γῆν τε καὶ εὐρέα νῶτα θαλάςςης
ἥςυχος ἀνςτρέφεται καὶ μείλιχος ἀνθρώποιςι,
τοῦ δὲ ςιδηρέη μεν κραδίη, χάλκεον δέ οἱ ἦτορ -
νηλεὲς ἐν ςτήθεςςιν· ἔχει δ’ ὃν πρῶτα λάβῃςιν ’765
ἀνθρώπων, ἐχθρὸς δὲ καὶ ἀθανάτοιςι θεοῑςιν.

ἔνθα θεοῦ χθονίου πρόςθεν δόμοι ἠχήεντες
ἰφθίμου τ’ Ἀίδεω καὶ ἐπαινῆς Περςεφονείης
ἑςτᾶςιν, δεινὸς δὲ κύων προπάροιθε φυλάςςει ,
νηλειής, τέχνην δὲ κακὴν ἔχει· ἐς μὲν ἰόντας 770
ςαίνει ὁμῶς οὐρῇ τε καὶ οὔαςιν ἀμφοτέροιςιν,
ἐξελθεῖν δ οὐκ αὖτις ἐᾷ πάλιν, ἀλλὰ δοκεύων
ἐςθίει, ὅν κε λάβῃςι πυλέων ἔκτοςθεν ἰόντα.

ἔνθα δὲ ναιετάει ςτυγερὴ θεὸς ἀθανάτοιςι, . 775

 

οἰφθίμου τ’ Ἀίδεω καὶ ἐπαινῆς Περσεφονείης. 774

 

v. 748. ἃςςον ίοθςαι

